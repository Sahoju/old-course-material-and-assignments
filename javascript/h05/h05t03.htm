<!DOCTYPE html>
<html>
    <head>
        <title>Harjoitus 5, tehtävä 3</title>
        <meta charset="utf-8" />
        <link rel="stylesheet" type="text/css" href="h05t03.css" />
    </head>
    
    <body>
        <section>
            <article>
                <h2>Ruotsin politiikan superviikko käynnistyy – Kolme asiaa, jotka sinun on hyvä tietää Ruotsin pääministerin valinnasta</h2>
                <p>
                    Ruotsidemokraattien tuki näyttää kääntävän valtataistelun porvaripuolueiden eduksi.<br><br>
                
                    <b>TUKHOLMA</b> Ruotsi valitsi kaksi viikkoa sitten uuden parlamentin, joka aloittaa työnsä maanantaina puhemiehen valinnalla. Puhemiesvaalia kutsutaan nyt käynnissä olevan kovan valtapelin esinäytökseksi.<br><br>

                    Valtiopäivien valta-asetelma on poliittisesti poikkeuksellisen jännittynyt vaalituloksen takia. Perinteiset puolueblokit ovat lähes yhtä suuret, ja populistinen ruotsidemokraatit voi käyttää vaa'ankieliasemaansa.<br><br>

                    <b>1. Miksi puhemiehen vaali on nyt poikkeuksellisen tärkeä?</b><br><br>

                    Puhemiehellä on tärkeä rooli pääministerin valinnassa. Hän vetää niin sanottuja puhemiehen kierroksia, joiden avulla nimetään uusi pääministeri ja hallitus.<br><br>

                    Vaikka tehtävä on epäpoliittinen (puhemies edustaa valtiopäiviä), käytännössä puhemiehen värin katsotaan edistävän samanvärisen blokin mahdollisuuksia hallituksen muodostamisessa.<br><br>

                    Vuodesta 1982 lähtien puhemies on tullut suurimmasta puolueesta. Muut puhemiehen paikat on jaettu suuruusjärjestyksessä.<br><br>

                    Tällä kertaa porvaripuolueet nimesivät oman ehdokkaan Andreas Norlénin, joka kilpailee suurimman puolueen, sosiaalidemokraattien puhemiesehdokasta Åsa Lindestamia vastaan.<br><br>

                    Puhemiehen rooli korostuu myös, koska hallituskysymys on perinteisten blokkien kannalta lukossa. Kummallakaan pääministerin paikkaa havittelevalla blokilla, punavihreillä tai porvareilla, ei ole enemmistöä.<br><br>
                
                    Sosiaalidemokraatit ehdottivat porvareille yhteisen puhemiesehdokkaan nimeämistä keskustaryhmistä, mutta porvareiden mielestä ehdotus tehtiin ketunhäntä kainalossa, porvariblokin hajottamiseksi.<br><br>

                    Kumpikaan blokki ei ole halunnut ruotsidemokraattien tukea, mutta käytännössä kolmanneksi suurin ryhmä ruotsidemokraatit on kuninkaantekijän asemassa.<br><br>

                    Ruotsidemokraattien puheenjohtaja Jimmie Åkesson ilmoitti perjantaina, että he aikovat äänestää porvariblokin ehdokasta. Hyvin todennäköisesti se tarkoittaa sitä, että kokoomuksen Andreas Norlén tulee valituksi puhemieheksi.<br><br>
                
                    <b>2. Miksi pääministeri Stefan Löfven ei ole jättänyt eronpyyntöään?</b><br>

                    Pääministeri Stefan Löfven haluaa jatkaa pääministerinä, koska sosialidemokraatit säilyivät vaalitappiostaan huolimatta suurimpana puolueena.<br><br>

                    Lisäksi punavihreillä (144) on yksi edustajan paikka enemmän kuin porvaripuolueilla (143).<br><br>

                    Porvariblokki ei Löfvenin jatkoa hyväksy. Ruotsin kokoomuksen puheenjohtaja Ulf Kristersson on Löfvenin vastaehdokas pääministeriksi.<br><br>

                    Porvaripuolueet pitävät itseään paikkamäärältään suurempana hallitusvaihtoehtona kuin nykyhallitusta, jossa istuvat sosialidemokraatit ja ympäristöpuolue. Punavihreisiin kuuluva vasemmistopuolue ei ole hallituksessa.<br><br>

                    Jos pääministeri ei itse eroa, uusi parlamentti äänestää hänen luottamuksestaan.<br><br>
                
                    <b>3. Koska Ruotsi saa uuden hallituksen?</b><br>

                    Tiistaina kuningas Kaarle XVI Kustaa avaa virallisesti Ruotsin valtiopäivät. Se on kiihkeän valtataistelun viilein ja muodollisin osuus.<br><br>

                    Pääministeri Stefan Löfvenin jatkosta eli luottamuksesta on äänestettävä kahden viikon sisällä. On mahdollista, että äänestys on jo tiistaina.<br><br>

                    Todennäköisesti Stefan Löfven kaatuu porvariblokin ja ruotsidemokraattien äänin.<br><br>

                    Sen jälkeen siirrytään uuden puhemiehen vetämiin neuvottelukierroksiin hallituksen muodostamiseksi.<br><br>

                    Pääministeriksi on ehdolla kaksi henkilöä, punavihreiden Stefan Löfven ja porvariblokin Ulf Kristersson.<br><br>

                    Porvariblokilla ja ruotsidemokraateilla on yhdessä selkeä enemmistö uusilla valtiopäivillä.<br><br>

                    Valta vaihtuu ja Ruotsiin valitaan porvaripääministeri, jos porvaripuolueet ja ruotsidemokraatit asettuvat Kristerssonin taakse.<br><br>

                    Poliittisesti yhteistyötä hankaloittaa porvaripuolueiden, etenkin keskiryhmien antama lupaus, etteivät ne tukeudu ruotsidemokraatteihin.<br><br>

                    Jos hallitusneuvottelut pitkittyvät, joudutaan ehkä etsimään myös muita vaihtoehtoja. Keskustan puheenjohtajan Annie Lööfin nimi on ollut esillä mahdollisena blokit ylittävänä kompromissina.<br><br>
                
                    Puhemiehenkierroksia voi olla korkeintaan neljä. Jos ne eivät tuota tulosta, järjestetään uudet vaalit kolmen kuukauden kuluessa.<br><br>

                    Tavallisesti Ruotsissa uusi hallitus on muodostettu vaalien jälkeen keskimäärin viikossa. Nyt on arveltu, että uusien ministerien nimet tiedetään aikaisintaan viikkojen, ehkä kuukausien päästä.<br><br>

                    Poikkeuksellisesta parlamentaarisesta tilanteesta huolimatta Ruotsin asiat hoituvat ja hallituksen rakennuksen, Rosenbadin ovi käy. Pääministeri Stefan Löfvenin hallitus jatkaa toimitusministeristönä, kunnes uusi hallitus on valittu.
                </p>
            </article>
            <article>
                <h2>Mistä tietää treenaamisen menneen överiksi? Näitä kropan merkkejä kannattaa kuunnella</h2>
                <p>
                    Liikunnan tiedetään edistävän terveyttä ja hyvinvointia, mutta liiallinen liikkuminen voi ylikuormittaa elimistöä.<br><br>
                
                    Liikunta edistää terveyttä ja hyvinvointia sekä ehkäisee monia sairauksia.<br><br>

                    Elokuussa julkaistun yhdysvaltalaistutkimuksen (siirryt toiseen palveluun) mukaan liikunnan harrastamisella on myös yhteys parempaan mielenterveyteen.<br><br>

                    Tosin tutkimuksessa todettiin myös, että jos liikkuminen menee liiallisuuksiin, se ei enää lisääkään mielenterveyttä, vaan on yhteydessä jopa heikompaan mielenterveyteen.<br><br>

                    Liian rankka treenaaminen voi myös aiheuttaa rasitusvammoja, lihaskipuja tai pahimmillaan elimistön ylirasitustilan, josta palautuminen voi kestää kuukausia.<br><br>

                    Kuinka paljon liikuntaa on sitten liikaa? Ja mistä tietää meneekö oma liikkuminen liiallisuuksiin?<br><br>

                    <b>Kuinka paljon liikuntaa on liikaa?</b><br><br>

                    Vastaus siihen, mikä on liikaa liikuntaa riippuu siitä, kuka on kyseessä, sanovat asiantuntijat.<br><br>

                    Terveysliikunnan tutkimuskeskuksen UKK-instituutin johtajan Tommi Vasankarin mukaan liikunnan aiheuttamien hyötyjen tiedetään lisääntyvän liikunnan määrän kasvaessa. Jossain vaiheessa tulee kuitenkin vastaan kulminaatiopiste, jonka jälkeen lisäliikunta ei enää tuotakaan hyötyjä.<br><br>

                    – Mutta se, mikä se absoluuttinen piste on, se riippuu yksilöstä ja siitä, minkälaisesta terveyden osa-alueesta puhutaan. Mielenterveys voi olla eri asia kuin vaikka jonkun luun rasitusmurtuma, Vasankari pohtii.<br><br>

                    Ongelmia tulee yleensä silloin, kun harjoittelumäärää kasvatetaan liian nopeasti tai elämässä on liikunnan ohella muita kuormittavia tekijöitä, kuten uniongelmia tai stressiä.<br><br>

                    – Jos henkilö vaikka nukkuu huonommin, niin se samakin liikuntamäärä voi olla siinä tilanteessa jo liikaa ja aiheuttaa kuormittusmisongelmia, kun palautuu huonommin. Tai jos on jotain työmurhetta tai opiskelustressiä ja sillä hetkellä harjoittelu lisääntyy, niin se voi yhdessä olla liikaa, Vasankari selittää.<br><br>
                    
                    Vasankari huomauttaa, että osa kilpa- ja huippu-urheilijoista harjoittelee useita tunteja päivässä, eikä heille silti välttämättä tule urheilusta haittavaikutuksia.<br><br>

                    – He ovat menneet sinne pala palalta harjoitusta nostamalla. Silloin kroppa on oppinut pala palalta sitä kestämään, Vasankari jatkaa.<br><br>

                    Liikuntalääketieteen ja kliinisen fysiologian erikoislääkärin Arja Uusitalo huomauttaa, että esimerkiksi pienten lasten vanhemmille, joiden elämä on tarkkaan aikataulutettua töiden, kotitöiden lastenhoidon ja lasten harrastusten ympärillä, liikkumisesta voi tulla stressi. Silloin on vaarana, että liikunnasta ei enää olekaan samanlaista hyötyä.<br><br>

                    Pahimmillaan liiallinen liikkuminen voi aiheuttaa elimistön ylirasitustilan, jota kutsutaan myös ylikunnoksi. Tällöin elimistöä on rasitettu enemmän kuin mistä sillä on mahdollisuudet palautua. Ylikunnosta palautuminen voi kestää kuukausia.<br><br>

                    <b>Nuppineulan pää verrattuna jalkapalloon</b><br><br>

                    Vasankari kertoo törmänneensä liiallisen liikkumisen aiheuttamiin ongelmiin tavallisemmin kilpaurheilussa kuin kuntoliikunnassa.<br><br>

                    Liikunnan aiheuttamaa ylikuormitusta muun muassa väitöskirjassaan tutkineen Uusitalon mukaan aktiivisesti liikuntaa harrastavista kuntoilijoista jopa 50 prosenttia kertoo kärsineensä joskus ylikuormitusoireista. Urheilijoista jopa 70-80 prosentilla on tällaista liiallisen liikkumisen aiheuttamaa ylikuormitusta.<br><br>

                    Vasankari korostaa, että koko väestöstä puhuttaessa, valtaosa ihmisistä tosin kärsii pikemminkin liian vähäisen liikkumisen aiheuttamista haitoista kuin liiallisen liikkumisen aiheuttamasta ylikuormituksesta.<br><br>

                    – Kumpaakin on olemassa mutta toinen ongelma on kokoluokaltaan nuppineulan pää ja toinen on jalkapallo, Vasankari havainnollistaa.<br><br>

                    <b>Näistä merkeistä tiedät liikkuvasi liikaa</b><br><br>

                    Niin sanottuun ylikuntoon eli "over training -tilaan" joutuneella liikkujalla voi olla monenlaisia oireita. Alla olevaan listaan on koottu tavallisimpia liikunnan aiheuttamia ylirasitusoireita.<br><br>

                    <b>1. Fyysinen väsymys</b><br><br>

                    Yksi selkeimmistä ylikuormittumisen merkeistä on väsymys. Fyysinen väsymys näkyy siinä, että liikunta tuntuu raskaalta. Myös lihakset voivat tuntua väsyneiltä. Esimerkiksi juoksussa tai pyöräilyssä voi olla vaikea pitää yllä tavanomaista vauhtia, johon on tottunut.<br><br>

                    Jos harrastaa yksipuolista liikuntaa, lihakset väsyvät ja voi tulla siihen liittyviä lihasten tulehdusreaktioita. Tuki- ja liikuntaelimistöön voi tulla rasitusvammoja. Rasitusvammat kertovat joko siitä, että tekniikka on ollut väärä tai siitä, että tiettyä aluetta on rasitettu paikallisesti liikaa sen sietokykyyn nähden.<br><br>

                    <b>2. Psyykkiset oireet</b><br><br>

                    Liiallinen liikkuminen voi aiheuttaa myös psyykkisiä oireita. Arki voi alkaa tuntua raskaalta. Keskittyminen voi olla vaikeaa. Itsessään voi myös huomata tietynlaista aloitekyvyttömyyttä. Osalle ihmisistä voi tulla mielialan heilahteluita.<br><br>

                    Ylikuormitustilanteessa ihmisen negatiiviset ajatukset lisääntyvät ja hänen ärsytyskynnyksensä madaltuu. Ihmiselle on luontaista, että ylikuormittuneessa tilassa tulee alakuloiseksi ja melankoliseksi. Arja Uusitalon mukaan ylikuormittuneet urheilijat voivat olla keskivaikeasti masentuneita kliinisillä mittareilla mitattuna.<br><br>

                    <b>3. Unen häiriintyminen</b><br><br>

                    Liiallinen liikkuminen voi vaikuttaa myös nukkumiseen. Unenlaatu kärsii. Uni muuttuu katkonaiseksi ja pinnalliseksi tai voi esiintyä nukahtamisvaikeuksia.<br><br>

                    <b>4. Leposykkeen nousu</b><br><br>

                    Leposyke voi nousta ylikuormitustilassa normaalia korkeammaksi. Myös rasitussyke voi olla korkeampi kuin normaalisti. Jos rasitussyke on normaalisti ollut liikuntasuorituksen aikana noin 120, ylirasittuneella liikkujalla se voi pompata samanlaisessa liikuntasuorituksessa jopa 160:een.<br><br>

                    <b>5. Ruokahalun heikkeneminen</b><br><br>

                    On myös todettu, että ihminen, joka ei palaudu riittävästi raskaasta liikkumisesta, voi menettää ruokahalunsa. Joillain aineenvaihdunta kärsii ja normaali syömisen rytmi ja halu syödä katoaa. Tällaisessa tilanteessa on vaarana, että ihmisestä tulee aliravittu. Hän voi kärsiä esimerkiksi anemiasta tai muista puutostiloista.<br><br>

                    <b>6. Infektioherkkyys</b><br><br>

                    Yksi seuraus ylikuormittumisesta on se, että ihminen alkaa sairastella enemmän. Voi tuntua siltä, että on koko ajan tulossa kipeäksi. Immuunipuolustuksessa eli valkosolujen toiminnassa ja muissa puolustussolujärjestelmissä voi tapahtua pieniä muutoksia. Nämä muutokset voivat aiheuttaa sen, että henkilö saa hieman helpommin flunssan tai jonkun muun infektion.<br><br>

                    <b>7. Hormonaaliset häiriöt</b><br><br>

                    Ylirasittuneilla miehillä stressihormonin eli kortisolin määrä elimistössä nousee ja testosteronitaso laskee. Naisilla yksi selkeä ylirasittumisen merkki on kuukautiskierron häiriintyminen. Kuukautiset voivat harventua tai jäädä kokonaan pois. Tätä tapahtuu erityisesti kestävyyslajeissa, kuten pyöräilyssä, kestävyysjuoksussa, maastohiihdossa ja triathlonissa, joiden harjoittelussa kulutetaan paljon energiaa.

                    <b>8. Autonomisen hermoston tasapaino häiriintyy</b><br><br>

                    Autonominen eli tahdosta riippumaton hermosto koostuu sympaattisesta ja parasympaattisesta hermostosta. Normaalisti urheillessa sympaattinen hermosto on aktiivisempi ja levossa parasympaattinen hermosto on aktiivisempi. Jos ollaan liikaa kuluttavalla puolella, hermoston säätelytoiminto häiriintyy ja elimistössä on koko ajan rasitustila päällä. Tämä näkyy esimerkiksi leposykkeen tai verenpaineen nousuna.<br><br>
                    
                    <b>Mikä siis neuvoksi?</b><br><br>

                    Jos huomaat itsessäsi yllä olevalla listalla lueteltuja oireita, vedä käsijarru pohjaan ja lepää, neuvovat asiantuntijat.<br><br>

                    – Aina kun kroppa on väsynyt, niin silloin pitää levätä, sanoo Vasankari.<br><br>

                    Harjoitusmääriä kannattaa hänen mukaansa vähentää radikaalisti. Liikkumista voi vähentää puoleen tai jopa neljäsosaan.<br><br>

                    – Voi katsoa auttaako se mitään. Poistuvatko ne arjen väsymykset ja huonounisuus tai mielialan masennus? Rupeavatko sykkeet normalisoitumaan ja alkaako liikkuminen tuntua muutaman viikon jälkeen helpommalta?<br><br>

                    Uusitalon mukaan henkisesti väsyneenä liikunnan ei pitäisi olla kovin tavoitteellista, vaan se voi olla vaikka metsässä kävelemistä ja linnunlaulun kuuntelua. Hän korostaa, että liikunta voi olla myös rentouttavaa.<br><br>

                    – Olisi ehdottomasti hyvä, että se olisi palauttavaa liikkumista, verrattuna siihen, että oikeasti yritetään treenata jotakin tai mennään jonkun käskytettäväksi jonnekin salille. Metsälenkillä lepää mieli ja palautuu fyysinen puoli.<br><br>

                    Jos harjoittelun vähentäminen ei auta, väsyneen ja uupuneen treenaajan kannattaa pitää parin viikon täysi tauko liikkumisesta.<br><br>

                    Vasankari huomauttaa, että jos liikkuminen on mennyt täysin "överiksi", väsymistila voi jäädä päälle ja palautuminen voi kestää jopa kuukausia. Jos ylirasitustila havaitaan riittävän ajoissa, siitä voi palautua muutamassa viikossa.<br><br>
                </p>
            </article>
            <article>
                <h2>Sairaanhoitaja vuokraloukussa: "Kun kaikki rahat menevät asumiseen, herää kysymys, miksi Helsinkiin kannattaisi edes jäädä"</h2>
                <p>
                    Pääkaupungissa asuvat ovat maailman tyytymättömimpiä asumiskustannuksiinsa. Moni keskituloinenkin muuttuu käytännössä pienituloiseksi vuokran tai asuntolainan lyhennyksen jälkeen. Juttu on julkaistu huhtikuussa 2018.<br><br>
                
                    Eteinen on miinoitettu nappiksilla, lenkkareilla, sählymailoilla, takeilla ja repuilla.<br><br>

                    Kun sairaanhoitaja Kaisa Leppälä tulee kotiin, heti aluksi on alettava siivoamaan 10-, 13- ja 15-vuotiaiden poikien kamoja eteisestä.<br><br>

                    Paitsi että tavaroille on vähän säilytystilaa, tilaa kolmen pojan kanssa elämiseen alkaa olla tässä helsinkiläisessä vuokrakolmiossa muutenkin niukasti. Asunnossa on kaksi pientä makuuhuonetta, avokeittiö ja olohuone, jossa telkkarin ja sohvan lisäksi nurkassa on Kaisan sänky.<br><br>

                    – Kaksi nuorinta poikaa jakaa yhteisen huoneen ja he haaveilevat omasta huoneesta, niin kuin minäkin. Asun itse olohuoneen nurkassa ja se on aika raskasta, koska meidän elämänrytmimme alkavat olla erilaisia teini-ikäisten kanssa: kun yöllä kello 12 aletaan paistaa kananmunia ja pekonia, niin onhan se aika raskasta mennä töihin aamulla seitsemäksi, Leppälä sanoo.<br><br>

                    Kaisa lämmittää harva se ilta asunnon pikkusaunan saadakseen omaa rauhaa poikajoukolta – tai istuu vaatteet päällä kylmässä saunassa puhumassa omat henkilökohtaiset puhelunsa.<br><br>

                    Vaikka kolmen nuoren miehen kanssa asuminen on ahdasta, Kaisa maksaa asumisestaan omien sanojensa mukaan "itsensä kipeäksi".<br><br>
                    
                    Vuokra on 1 250 euroa, jonka päälle tulevat vedet ja sähköt. Vaikka vuokra on kova, se on Helsingin vuokra-asuntomarkkinoilla ihan normaalia tasoa, ellei jopa kohtuullinen.<br><br>

                    Käytännössä Kaisan kaikki rahat menevät asumiseen ja lasten ruokkimiseen.<br><br>

                    – Kyllä tässä aika kädestä suuhun mennään. Jos kaikki rahat eivät menisi asumiseen, varmaan matkustelisin tai kävisin vaikka kampaajalla useammin kuin kerran vuodessa.<br><br>

                    Kaisa kaipaa siis ihan normaaleita asioita, sitä että rahaa ei tarvitsisi koko ajan ajatella.<br><br>

                    – Olisi mukavaa sanoa pojille, kun he pyytävät uusia nappiksia, että ostetaan vaan. Nyt se on sitä, että joutuu aina miettimään, että menisivätkö ne vanhat vielä vähän aikaa ja onnistuisiko nappiksien ostaminen seuraavassa kuussa.<br><br>
                    
                    <b>Kallis asuminen lisää pieni- ja keskituloisten eriarvoisuutta</b><br><br>

                    Vaikka Kaisa ei kuulu kaikista kurjimmassa asemassa olevien helsinkiläisten joukkoon, niin Kaisan kaltaisia tavallisia työssäkäyviä helsinkiläisiä, joiden tuloista suuri osa menee asumiskustannuksiin, on paljon: erityisen vaikeassa asemassa ovat pienituloiset, mutta pääkaupunkiseudulla nyt myös moni keskituloinen joutuu maksamaan kohtuuttoman paljon asumisestaan. Toimeentulo vaikeutuu, vaikka palkka olisi periaatteessa kohtuullinen ja keskitasoa.<br><br>

                    Eli vaikka keskitulot Helsingissä ovat muuta maata korkeammat, pienituloisten määrä kasvaa, kun palkasta vähennetään asumiskustannukset (siirryt toiseen palveluun). Eriarvoisuustutkija Timo Kauppinen Terveyden ja hyvinvoinninlaitoksesta (THL) toteaakin, että keskituloiset ovat väliinputoajia siinäkin mielessä, että he eivät voi saada asumistukea, vaikka asumiskustannusten jälkeen käteen jäävä raha jäisi yhtä pieneksi kuin pienempää palkkaa saavalla.<br><br>

                    Myös asuntopormestari Anni Sinnemäki (vihr.) tietää, että hänen johtamassaan kaupungissa Kaisa Leppälän kaltaisia on paljon.<br><br>

                    – Nimenomaan on niin, että Helsingissä asuvan keskituloisen käteenjäävä tulo on selvästi hyvin niukka, varsinkin jos hänellä on useita lapsia, hän sanoo.<br><br>

                    Yleensä kohtuullisina asumiskustannuksina on pidetty sitä, että tuloista asumiseen menisi korkeintaan 30 prosenttia.<br><br>

                    Tutkimuspäällikkö Timo Kauppinen pitää pääkaupunkiseudun kallista asumista uhkana jo tasa-arvolle ja on sitä mieltä, että pääkaupunkiseudun suuret asumiskustannukset voivat johtaa paitsi pienituloisten, myös keskituloisten eriarvoistumiseen verrattuna muualla maassa asuviin.<br><br>

                    – Kysymys tasa-arvosta ja eriarvoistumisesta koskee erityisesti niitä, joille maksetaan samaa palkkaa Helsingissä kuin muualla, niin asumisen jälkeen käteen jää vähemmän rahaa, hän sanoo.<br><br>

                    Kallis asuminen aiheuttaa ihmisille taloudellista stressiä ja ahdinkoa. Jos asuu vuokralla, oman asunnon säästämiseen ei jää rahaa ja jos asuu omistusasunnossa ja talous on jo tiukilla, niin korkojen nousu saattaisi olla taloudelle tuhoisaa.<br><br>

                    Helsingissä vuokra-asuminen on jo yleisempää kuin omistusasuminen ja Kauppisen mukaan keskituloiset ostavat entistä vähemmän omistusasuntoja.<br><br>
                    
                    <b>Helsinkiläiset maailman tyytymättömimpiä asumiskustannuksiinsa</b><br><br>

                    Täytyykö helsinkiläisten sitten vain tyytyä siihen, että asuminen nyt vain sattuu olemaan kalliimpaa maan pääkaupungissa? Kaikissa maailman pääkaupungeissa ei olla yhtä tyytymättömiä asumisen kustannuksiin kuin Helsingissä.<br><br>

                    Eurostatin tutkimuksen mukaan (siirryt toiseen palveluun)helsinkiläiset pitävät kohtuuhintaisen asunnon löytymistä vaikeampana kuin monen muun eurooppalaisen pääkaupungin asukkaat.<br><br>

                    – Eurooppalaisessa kaupunkivertailussa helsinkiläisistä hyvin harva katsoo olevan helppoa löytää asuntoa kaupungistaan kohtuulliseen hintaan. Ero muuhun maahan verrattuna on myös suuri, sanoo tutkimuspäällikkö Timo Kauppinen THL:stä.<br><br>

                    Kauppinen kertoo myös OECD:n raportista (siirryt toiseen palveluun), jonka mukaan helsinkiläiset ovat maailman suurkaupunkien asukkaiden välisessä vertailussa tyytymättömämpiä asumiskustannuksiin verrattuna muualla maassa asuviin. OECD-maista ainoastaan newyorkilaiset ovat yhtä tyytymättömiä suurkaupungin asumisen kalleuteen.<br><br>

                    Syynä asuntopulaan ja sitä kautta asumisen kalleuteen Kauppinen toteaa olevan sen, että Suomessa kaupungistuminen on alkanut myöhään. Niin kauan kuin maaltamuutto jatkuu, eikä asuntotuotanto pysy perässä, ongelmaan ei Kauppisen mukaan ole nopeaa ratkaisua.<br><br>

                    – Siihen ei tietenkään tarvitse alistua, että asuminen on huomattavasti kalliimpaa kuin muualla maassa, hän kuitenkin sanoo.<br><br>

                    Tutkija Timo Kauppinen muistuttaa, että on tietysti ihmisiä, jotka arvostavat pääkaupungin palveluita, kuten kulttuuripalveluita ja ovat valmiita sen takia maksamaan asumisestaan enemmän.<br><br>

                    Mutta säilyykö Helsingin vetovoimaisuus, jos asumiskustannusten jälkeen ei enää jää rahaa mihinkään, vaikkapa niistä kulttuuripalveluista nauttimiseen? Kaisa on pohtinut viime vuodet asiaa paljon.<br><br>

                    – Olen käynyt paljon ystäväni luona Turussa ja kyllä minä katson siellä sekä omistus- että vuokra-asuntoja, Kaisa toteaa.<br><br>

                    – Herää kysymys, että mitä täällä Helsingissä on sellaista, minkä takia täällä pitäisi olla. Mutta sitten minä aina palaan siihen, että lasten isä, koulut ja elämä on täällä. En minä voi heitä pois täältä viedä.<br><br>

                    <b>Tuleeko Helsingistä lapsettomien keikkatyöläisten kaupunki?</b><br><br>

                    Jos Kaisan kaltaiset perheelliset työntekijät lähtevät pääkaupunkiseudulta väsyttyään kalliiseen asumiseen, niin kuka jää pyyhkimään lasten pyllyt, vaihtamaan vanhusten vaipat – tai varhaiskasvattamaan esikoululaiset?<br><br>

                    Palvelualojen ammattiliitto teki hiljattain vertailun (siirryt toiseen palveluun), jonka mukaan esimerkiksi siivoojien palkasta jo lähes puolet menee pääkaupunkiseudulla asumiseen, kun koko maan keskiarvo on reilut 30 prosenttia. Esimerkiksi Satakunnassa vain reilut 20 prosenttia palkasta menee asumiseen.<br><br>

                    Tavallisen sairaanhoitajan, toimistotyöntekijän tai lastentarhanopettajan palkat eivät ole niin paljon korkeammat Helsingissä kuin muualla maassa, että se riittäisi kompensoimaan huomattavasti kalliimman asumisen aiheuttamia menoja.<br><br>

                    Tuleeko Helsingistä keikkatyöläisten kaupunki, jossa nuoret vastavalmistuneet käyvät aloittamassa uransa ja lähtevät takaisin kotiseuduilleen tai muuttavat maalle tai pikkukaupunkiin perustamaan perhettä? Tiettävästi yksi syy Helsingin lastentarhanopettajapulaan on juuri pieni palkka, mutta myös liian kallis asuminen ja monet lastentarhanopettajat lähtevät kotikonnuilleen työskenneltyään Helsingissä hetken.<br><br>

                    Kaisa Leppälä kertoo, että hänen moni sairaanhoitajakaverinsa asuu työsuhdeasunnossa, mutta siinä vaiheessa, kun sieltä täytyy määräajan jälkeen muuttaa pois, työntekijällä ei ole varaa jäädä Helsinkiin, vaan hän muuttaa pois kokonaan. Monet tekevät hoitoalalla myös montaa työtä tullakseen paremmin toimeen. Monen työn tekeminen on Suomessa lisääntynyt.<br><br>

                    Kaisa ei pysty tekemään enempää töitä, eikä lisäämään yö- ja viikonloppupäivystyksiä, koska omat lapsetkin on hoidettava.<br><br>

                    Vuokralaiset ry:n toiminnanjohtaja Anne Viita sanoo suoraan, että vaarana on, että kallis ja ahdas asuminen voi johtaa paitsi työvoimapulaan, niin myös syntyvyyden laskuun entisestään.<br><br>

                    – Kun asutaan ahtaasti, niin samalla perheen perustamista siirretään. Tämän seurauksena meistä tulee askel askeleelta asuntopolitiikan tukemana lapsivastainen yhteiskunta. Eihän kukaan halua asua ahtaasti ja maksaa siitä liian kalliisti, Viita sanoo.<br><br>
                    
                    <b>Rahat menevät jatkossakin asumiseen – nopeaa ratkaisua ei ole</b><br><br>

                    Mikä sitten Kaisan kaltaisille tavallisille työntekijöille voisi tuoda helpotusta asumiseen? Vai täytyykö keskiluokkaisten työssäkäyvien ihmisten vain kärvistellä ja odottaa, että asuntomarkkinat kehittyvät ja vuokrat ja asuntojen hinnat alkavat laskea jossain vaiheessa, kun asuntoja rakennetaan lisää?<br><br>

                    Asuntopormestari Anni Sinnemäellä ei ole mitään muita ratkaisuja, kuin juuri uusien asuntojen rakentaminen. Hänen puheessaan toistuu jatkuvasti "uusien asuntojen rakentaminen Helsinkiin muuttaville". Hänen mielestään ei edes ole pelkoa siitä, että Helsingin vetovoimaisuus olisi vaarassa asumiskustannusten takia, vaan päin vastoin: tulijoita riittää.<br><br>

                    Markkinahintaisia vuokra-asuntoja edullisempia kaupungin vuokra-asuntoja rakennetaan lisää, mutta niitä riittää vain murto-osalle tarvitsijoista. Viime vuonna valmistui 1100 uutta kaupungin vuokra-asuntoa. Kaupungin asuntoja hakevat jatkuvasti kymmenet tuhannet ihmiset, ja vain 4 prosenttia heistä saa asunnon.<br><br>

                    Sinnemäen mukaan jatkossakaan kaupungin vuokra-asunnon saaminen ei tule helpottumaan. Sinnemäki on paitsi kaupunkiympäristön toimialajohtaja, myös Helsingin kaupungin asunnot Oy:n, Hekan, hallituksen puheenjohtaja.<br><br>

                    – Asuntoja valmistuu selvästi enemmän kuin aikaisemmin, mutta ei se sitä tule muuttamaan, että hakijoita on enemmän kuin niitä valmistuu tai vapautuu.<br><br>

                    Vuokrien sääntelykään ei Sinnemäen mielestä ole ratkaisu: esimerkiksi Tukholmassa on syntynyt pimeät vuokramarkkinat sääntelyn myötä. Sinnemäen mukaan sääntely ei tuo helpotusta uusien tulokkaiden asunnontarpeeseen.<br><br>

                    Tutkimuspäällikkö Timo Kauppinen toteaa, että onkin aina valintakysymys, kenen toimeentuloa ja asumista helpotetaan.<br><br>

                    – On puhuttu siitäkin, että jos kaupunki alkaisi rakentaa pelkkiä markkinahintaisia vuokra-asuntoja, se voisi auttaa akuutisti keskituloisia, mutta kaikista heikoimmassa asemassa olevien asemaa se taas ei parantaisi.<br><br>

                    – Pienituloiset on tietysti se väestönosa, joka ainakin tarvitsee tukea asumiseen. Markkinat kun eivät pysty ratkaisemaan pienituloisten asumista tyydyttävästi. Sitten se, miten pystyttäisiin tukemaan keskituloisten asumista, on vähän toinen kysymys.<br><br>
                    
                    Sairaanhoitaja: Nyt minä vain odotan, että lapset kasvavat isoiksi<br><br>

                    Sairaanhoitaja Kaisa Leppälä pitää vuokran maksamista jonkun muun omaisuuden kartuttamiseksi typeränä, mutta tällä hetkellä hän ei voi oikein tehdä muutakaan. Hän sanoo alistuneensa kalliiseen ja ahtaaseen asumiseen, koska "muita vaihtoehtoja ei ole".<br><br>

                    Hänellä on toki pieni pesämuna omaa asuntoa varten, mutta se ei riitä kodin ostamiseen pääkaupunkiseudulta. Säästöön ei vuokran ja elämisen jälkeen jää rahaa. Kaupungin vuokra-asuntoakin hän on jossain vaiheessa hakenut – tuloksetta.<br><br>

                    Nykyisessä asunnossa Kaisa uskoo saavansa sentään asua: Kaisa on muuttanut kimpsuineen, kampsuineen ja poikineen jo kolme kertaa viiden vuoden sisällä.<br><br>

                    – Vuokra-asuminen on aika villiä. Eron jälkeen saimme poikien kanssa kivan asunnon, mutta siinä nousi vuokra 500 eurolla 15 kuukauden sisällä, joten siitä tuli lähtö. Seuraavassa asunnossa ehdimme asua muutaman viikon, kun kotiin tuli kirje, jossa kerrottiin, että taloon tulee putkiremontti ja että kaikki asukkaat irtisanotaan.<br><br>

                    Nykyisessä asunnossa he ovat asuneet pari vuotta.<br><br>

                    – Nyt minä vain odotan sitä, kun pojat kasvavat isoiksi. Luulen, että vasta silloin asumiskustannukset vasta pienenevät, hän sanoo ja rikkoo pannulle uuden kananmunan.<br><br>
                </p>
            </article>
        </section>
        
        <script src="https://ajax.googleapis.com/ajax/libs/jquery/3.3.1/jquery.min.js"></script>
        <script>
            $('p').hide();
            $('h2').on('click', function() {
                $(this).next('p').slideToggle(750);
            });
        </script>
    </body>
</html>